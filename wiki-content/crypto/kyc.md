---
layout: default
title: Všetko o KYC
parent: Crypto
nav_order: 2
---

KYC (Know your customer) je výmysel regulátor aby ochránili používateľov kt. v digitálnom svete interagujú s čímkoľvek čo má niečo do činenia s peniazmi, kryptom alebo inými aktívami. Rovnako sa vo väčšine štátoch využíva aj pri zriaďovaní telefónneho čísla a podobne. Cieľom je aj ochrana štátov (štátnyxh rozpočtov) pred kýmkoľvek ktoby mal tendenciu sa snažiť nejakým spôsobom vyhnúť výpalnému v podobe daní.

In short, je to jedným z nástrojov štátov na špehovanie ľudí.

V praxi to znamená to že namiesto toho aby ste prostredníctvom nejakej služby otvorili účet (šlo by to aj bez účtu), poslali tam fiat alebo krypto a kúpili si (alebo vymenili) ľubovoľné aktíva musíte pri otváraní účtu odfotiť svoj občiansky preukaz, vodičák, rodný list, faktúru od telefónneho operátora, seba alebo nejaký podobný rituál.

## Čo je natom zlé?
Problémom je, že sa jedná o pomerne veľký zásah do súkromia. Prečo by mal mať niekto záznam o tom, že máte také a také telefónne číslo, bankový účet v tej a tej banke, účet na takej a takej burze.
Obzvlášť keď berieme do úvahy, že štátom sa nedá dôverovať a rovnako aj fakt, že štát tieto vaše údaje nevie ani poriadne chrániť.

### Prečo to nechceme?
Keďže štát nie je niečo načo sa dá spoľahnúť je pomerne dosť riskantné mu dávať akékoľvek informácie o nás. To znamená, že ak štát vie, že ste si v roku xxxx v deň xx kúpili 10BTC, môže sa jedného dňa stať, že štát si povie že by sa mu týchto vašich 10BTC celkom hodilo pretože aktuálny náčelník povie, že tých 10BTC nepotrebujete a bude lepšie ich použiť na sociálny benefit xy aby si kúpil priazeň občanov kedže chce byť náčelníkom aj budúci rok.

Skrátka je divné aby niekto nasilu od vás vyžadoval nejaké údaje.

## Čo s tým viem robiť?
Myslieť si, že zmeníte systém je celkom naivné a hlavne vysoko neefektívne.
Čo však robiť viete je používať techniky a prístupy pomocou kt. sa viete takémuto špehovaniu vyhnúť.
To ako presne jednotlivé veci používať bude časom rozpísané na ďalších stránkach tejto wiki ale prikladám krátky zoznam toho čo určite viete robiť:
- Nepoužívať kyc burzy a podobné služby ale krypto kupovať anonymne za cash u vexláka alebo peer-to-peer
- Používať anonymné telefónne čísla (také na kt. nepotrebujete kyc (aj keď to nemusí znamenať že budú anonymné, napríklad ak číslo zaplatíte vašou kartou))
- Neplatiť kartou ale cashom (doba cashu je stále tu)
- Používať krypto zmenárne bez prihlásenia 
Ďalšie privacy triky:
- Používať aplikácie a služby kt. rešpektujú vaše súkromie (namiesto Googlu napríklad Proton)
- VPNka (nemala by byť zaplatená vašou platobnou kartou)
- Používať smartphone s <a href="https://grapheneos.org/">GoS</a>
- Vytuniť si svoj webový prehliadač tak aby vás nebolo možné dobre trackovať

## Čo ak mám KYCnuté krypto?
Tak v prvom rade nič také ako KYCnuté krypto neexistuje. Blockchain nenesie žiadny záznam o tom čo máte napísané vo vašom občianskom preukaze. Existuje však KYC záznam na burze kde ste dané krypto nakúpili.
To znamená, že burza XYZ má informácie, že ten a ten s takým a takým občianskym (alebo iným dokladom podľa toho čo ste dali) nakúpil vtedy a vtedy to a to. Plus samozrejme všetky prislúchajúce údaje čo napríklad máte natom občianskom prípadne to ako ste platili (ak ste napríklad na burzu poslali peniaze z vášho bankového účtu).

Čo by možno ešte nebol úplne najväčší problém na svete lebo burza ako taká vám samozrejme nechce poškodiť nakoľko by mohla utrpieť jej reputácia a burza nechce prísť o svoj dobrý biznis. Ale nato sa samozrejme nie je dobré spoliehať a rovnako v prípade ak burzu vyhackujú vy a burza už nemusíte byť jediný kto vie čo ste kedy za koľko nakúpili.

Čo je však horšie tak vďaka regulátorom, kt. sa vás zaručene snažia chrániť, väčšina búrz všetky tieto dáta o vás nahlasuje (bonzuje) napríklad predovšetkým do miesta vašej daňovej rezidencie čím sa dostávame k bodom spomenutým vyššie.

### No dobre čo mám teda robiť?
V prvom rade sa upokojiť :), stávajú sa aj horšie veci. V druhom rade môžete všetko takto nakúpené krypto predať, ideálne so stratou (aby ste nemuseli riešiť dane ale nie som daňový poradca) a akoby tak oficiálne vyzerať, že všetko krypto čo ste kúpili ste aj predali a teraz už žiadne nemáte, následne odporúčam prestup do paralelnej ekonomiky a rovnako by bolo fajn sa z daného štátu odsťahovať.

Alebo môžete skúsiť vaše krypto anonymizovať a teda vaše krypto sa akoby stratí, resp. nebude viac trekovateľné od toho ako ste ho na burze nakúpili. To však samozrejme nezmaže váš KYC záznam a teda stále hrozí, že sa vás niekto jedného dňa bude pýtať kde dané krypto máte a čo sa s ním stalo a riešiť či vám napríklad nevznikla daňová povinnosť.

### Ďaľšie odporúčania 
To či vaše krypto predáte aby ste oficiálne mali záznam o tom čo sa s vašim kryptom stalo nechám na vás ale určite odporúčam napríklad vymazať burzový účet (netvrdím, že to je nejaká spása ale aspoň niečo).

Rovnako tak nie úplne nutne sa váš KYC záznam musel dostať do krajiny odkiaľ ste/máte daňovú rezidenciu nakoľko KYC regulácia sa v čase rôzne menila atď.
